# IFC Viewer

Een IFC Viewer is een web applicatie waarmee je digitale 3D-modellen van gebouwen kunt bekijken en analyseren. IFC staat voor Industry Foundation Classes en is een open bestandsformaat dat speciaal is ontwikkeld voor de bouwsector. In zo'n bestand zit niet alleen de vorm van een gebouw, maar ook allerlei informatie over de bouwonderdelen — bijvoorbeeld van welke materialen een muur is gemaakt, hoe dik een vloer is, of welk type raam er is geplaatst.

## Met een IFC Viewer kun je:
- Een 3D-model van een gebouw visueel bekijken, draaien en inzoomen
- Onderdelen aanklikken om technische gegevens te bekijken
- Filteren op elementen, zoals alleen muren of installaties tonen
- Controle uitvoeren op ontwerpgegevens, materialen of afmetingen
- Samenwerken met andere partijen in een bouwproces, doordat iedereen hetzelfde model kan bekijken met dezelfde informatie

## Installatie

### Installeer Node.js
Ga naar https://nodejs.org/en/download en download de juiste versie voor jouw besturingssysteem. Tijdens de installatie wordt automatisch ook NPM (Node Package Manager) geïnstalleerd. Deze is nodig om de benodigde softwarepakketten te installeren.

### Download de broncode
Download de source code van de meest recente release van dit project.

### Pak het project uit
Pak het gedownloade ZIP-bestand uit naar een gewenste locatie op je computer.

### Open een command prompt in de projectmap
Navigeer naar de map waarin je de bestanden hebt uitgepakt. Open vervolgens een Command Prompt (cmd) of Terminal in deze map. Dit kun je doen door in de map op de adresbalk te klikken, cmd te typen en op Enter te drukken.

### Installeer de benodigde pakketten
Voer in de command prompt het volgende commando uit om alle benodigde pakketten te installeren: npm install

### Start de applicatie
Zodra alle pakketten zijn geïnstalleerd, kun je de applicatie starten met het volgende commando: npm start

De webapplicatie wordt nu gestart en is bereikbaar via je browser op http://localhost:8080/, tenzij anders aangegeven in de console.
